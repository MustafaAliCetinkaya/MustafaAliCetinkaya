<!DOCTYPE html>
<html lang="tr">

<head>
    <meta http-equiv="Content-Type" content="charset=utf-8"/>

    <title>Çakıl Taşlarında Bilim</title>

    <link rel="stylesheet" href="mainStyle.css">
</head>

<body>
<div class='some-page-wrapper'>
    <div class='row'>
        <div class='column'>
            <div class="flex-container">
                <div><a href="index.html">Ana Sayfa</a></div>
                <div><a href="hytnmtmtklsn.html">Hayatın Matematik Lisanı</a></div>
                <div><a href="ict.html">İcat mı? / Keşif mi?</a></div>
                <div><a href="stlr.html">Nerede Satılır?</a></div>
                <div><a href="krl.html">Bizim de Kralımız Var</a></div>
                <div><a href="sgdnsy.html">Sağdan Say</a></div>
                <div><a href="sfr.html">Sıfır Deyip Geçme!</a></div>
                <div><a href="ckltsi.html">Çakıl Taşlarında Bilim</a></div>
                <div><a href="kmsl.html">Kumsalda Final</a></div>
                <div>
                    <div>
                        <a href="0.htm">"Geometri Bilmeyen<br> Bu Kapıdan Giremez!"</a>
                    </div>
                    <div>
                        <a href="0.htm"><em>Platon</em></a>
                    </div>
                </div>
            </div>
        </div>
        <div class='row'>
            <div class="text">
                <h1>ÇAKIL TAŞLARINDA BİLİM</h1>
                <div>
                    Eskiden çakıl taşları kullanılarak hesap yapılırdı. Hatta bu iş öyle bir sistematiğe
                    bağlanmıştı ki hesap yapmak için masalar vardı. Bu masaların üzerindeki belli çizgilere sayıları
                    temsil etmek için taşlar konur ve belli kurallara göre bu taşların yerleri değiştirildiği zaman dört işlem
                    gerçekleştirilmiş olurdu.
                    <br><br>
                    17. yüzyılda Newton ve Leibniz'in geliştirdiği hesap teknikleri o kadar
                    güçlüydü ki her yerde bu teknikler kullanılmaya başlandı. Ve bunun sonucu olarak da bu tekniklere bir isim vermek
                    gerekti. İşte o zaman bu çakıl taşlan yine gündeme geldi. İnsanlar yüzlerce yıldır beraber oldukları
                    çakıl taşlarını atarken &quot;Hiç olmazsa ismini tutalım&quot; dediler ve Newton ve Leibniz'in geliştirdiği bu
                    hesap tekniğine Latince &quot;<i>çakıl taşı</i>&quot; anlamında &quot;<i>calculus</i>&quot; dendi.
                    Türkçede de biz bu hesap tekniğine &quot;<i>yüksek matematik</i>&quot; ya da &quot;<i>analiz</i>&quot; diyoruz.
                    <br><br>
                    Yüksek matematiğin ruhunu, ana fikrini size kısaca anlatabilirim. Anlatabilirim çünkü
                    aradan 300 yıl geçti. Bizim bu fikirleri hazmetmemiz için yeteri kadar zaman vardı. Yüksek matematik
                    kısaca şu probleme cevap veriyor; bir uçak kalkıştan inişe kadar olan sürede en yüksek noktasına
                    nerede erişir? Uçak yükselirken en yüksek noktasında değil, çünkü hâlâ yükseliyor. İnerken de en yüksek noktasında değil, çünkü her
                    an iniyor. Demek ki uçağın en yüksek noktası yükselişle alçalış arasında, ne yükselişin ne
                    de alçalışın olduğu bir yerde. Biz buna teknik olarak &quot;bir fonksiyonun
                    türevini alıp sıfıra eşitlemek&quot; diyoruz.
                    <br><br>
                    Bakın size bu kadar teknik bir şeyi gayet rahat anlattım. Çünkü 300 yıldır bu
                    fikirlerin içindeyiz. Oysa 300 yıl önce bu fikirler üniversitede sadece
                    başkalarının &quot;çatlak&quot; dediği kişiler tarafından konuşulan, araştırma konusu bilgilerdi.
                    Bunları kendi aralarında tartışıyorlar ama bir avuç kişinin dışında kimse buna inanmıyordu. Peki bugün
                    üniversitelerde araştırma seviyesinde neler tartışılıyor? Bu &quot;çatlak&quot; dediğimiz kimseler neleri araştırıyor? Bunu
                    bugün anlatmam elbette mümkün değil. Bu fikirleri hazmetmemiz için herhalde bir 300
                    yıl daha geçecek. O zaman bugünkü araştırma konusu olan matematik problemlerini belki
                    torunlarımız birbirlerine rahatça anlatabilecekler...
                </div>
            </div>
        </div>
    </div>

</div>
</body>

</html>
